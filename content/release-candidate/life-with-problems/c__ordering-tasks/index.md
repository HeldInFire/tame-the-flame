+++
title = "Feladataim Sorbarendezése 1️"
description = ""
weight = 3
+++

# Felismerés (beismerés)

Rájöttem, hogy szükségem van egy priorítási rendszerre, nem ugorhatok neki teljes gőzzel minden ötletnek, mivel ez a fajta hozzáállás szinte soha nem vezet befejezett célokhoz.

Jelenleg nagy hangsúlyt fektetek az önfejlesztésre, melynek része, hogy különböző rendszerek kipróbálása által kialakítsam a számomra legjobban működő stratégiákat.

A karriertanácsadóm javaslatára a következő módszerrel próbálkozom:

1. Írok egy listát a feladataimról
2. Minden feladat mellé írok két 1 és 10 közötti számot (fontosság és effort)
3. A leírt számok alapján sorbarendezem a feladatokat

Ezt a módszert probálom meg beépíteni a mindennapjaimba, több szinten.

# Első nekifutás

Az államvizsga projektem első demójának közeledtével megpróbáltam elkészíteni egy hasonló listát, melyen szerepelnek a jövő havi feladatok, annak érdekében, hogy a mentorom segítségével meghatározhassuk a következő havi célokat. 

![pillanatkép taskok összeírása közben](image.png)

A fenti kép azt a listát ábrázolja, amelyik végül bemutatásra került. Egy meghűlésnek köszönhetően két nap csúszásba kerültem, így a listát nem volt időm befejezni, csak az elsődleges gondolatok maradtak rajta, pontozás és szűrés nélkül. 

A mentorommal egyetértettem abban, hogy a lista 80 százalékát ki kell hajítanunk, utólagosan sikerült összeállítanom egy pár célból álló reális listát. Jövő hónapra újra meg fogom próbálni ezt a módszert.


# Több szint

A feladat elejétől érzem, hogy szükségem van bizonyos szintű absztrakciókra, hogy hatékonyan beoszthassam a feladataimat. Arra gondoltam, felülről elindulva leírom az aktív projekteimet (hoszabb programaimat), együtt azzal, hogy a rendelkezésre álló erőforrásaimnak hányad részét szeretném rájuk allokálni.

| # | Prio | Effort | %
---|---|---|---
Distyopoly (államvizsga) | 10 | 8.5 | 50
Blogolás | 6.5 | 5 | 30
Poetic-Fireball (verseim) | 3 | 4 |
Basszhattyúk[^1] |  | |


---

[^1]: *Szervezői megbeszélésen mentünk egy kört, ki mennyi energiát lesz képes a projektre fordítani? 8/10-et írtak nekem, amit picit sokallok, de tény, hogy a [portálért](https://basszhattyuk.github.io) felelősséget vállalok és mindenkinek kevés ideje van, úgyhogy ez soknak számít.*
